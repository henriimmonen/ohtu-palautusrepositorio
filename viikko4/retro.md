# Retrospektiivi
Retrospektiivi on tiimityöskentelyn kehitystyökalu, jolla pyritään arvioimaan omaa ja ruhmän työskentelyä esimerkiksi edellisen sprintin aikana.
Asioiden käsittelyn tueksi on kehitetty erilaisia malleja kuten 'Start, Stop, Continue, More of, Less of Wheel' ja 'Glad, Sad, Mad'. Ensin mainitun mallin mukaan retrospektiivi aloitetaan piirtämällä ympyrä, joka jaetaan viiteen sektoriin ja sektorit nimetään nimen mukaisesti. Tämän jälkeen keskustelua käydään ryhmässä, tarkoituksena herättää keskustelua: mitä voisimme aloittaa tekemään, mitä lopettaa, mitä tulisi jatkaa, minkä tekemistä lisätä, minkä vähentää.  

Glad, Sad, Mad on vähintään yhtä yksinkertainen toteuttaa. Ajatuksena on, että esimerkiksi fläppitaulu jaetaan sarakkeisiin 'Glad', 'Sad' ja 'Mad'. Tiimin jäsenet kirjoittavat lapulle edellisen sprintin aikana tunteita herättäneitä asioita paperille. Nämä jaotellaan taululle kirjoitettuihin kategorioihin. Tämän jälkeen samoista aiheista kirjoitetut laput jaotellaan samoihin ryhmiin ja ryhmä äänestää mitkä aiheet se haluaa käsitellä. Tämän jälkeen keskustelua käydään valituista aiheista, ollaanko samaa mieltä tästä asiasta, mitä sen ehkäisemiseksi voisi tehdä? Tämän muodon aikarajaksi on yleensä asetettu 1h.   
